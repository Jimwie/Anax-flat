Kmom05
===============================


####Berätta kort om erfarenheterna med din undersökning av webbplatsers laddningstid.
Jag tycker att det var mycket intressant. Jag blev lite förvånad över hur dåligt de sidor vi valde fungerade enligt GPS samt att laddningtiderna var så pass långa.  Man kan tycka att vissa av dessa saker kan vara jätteenkla att fixa till och det får mig att undra varför företag av den kalibern inte redan har gjort det. Kanske det finns anledningar varför man väljer att ha script i början av en sida, t.ex facebook-integreringar, eller att man har redirect för att man har flera lokala domäner som alla länkar till en sida som egentligen är samma. Optimering av bilder och minifiering har jag dock svårare att hitta en motivering varför man inte har gjort just det men har man tur är det kanske ett framtida jobb för en framtida webdesigner. Något jag tycker var väldigt tydligt i detta test är sambandet mellan laddningstid och requests där laddningstiden ökar dramatiskt ju fler requests man har, även om sidan inte har speciellt stor datamängd.

####Har du några funderingar kring Cimage och dess nytta och features?
Efter analyseringen tycker jag Cimage verkar väldigt nehändigt för att samtidigt som man skapar en sida även får bilderna optimerade i samma svep. Om man använder Cimage för att ställa in sina rätta storlekar från början istället för att t.ex förminska i css-koden blir ju bilderna automatiskt optimerade. Även att kunna redigera bilderna med filter och t.ex ställa in kontrast är ju fantastiskt att kunna göra utan att behöva öppna photoshop.

####Lyckades du uppnå ett bra sätt och en LESS-struktur för att jobba med dina bilder i webbplatsen?
Ja det tycker jag. Jag använde uteslutande shortcodes för mina bilder och jag tycker det var mycket smidigt att arbeta på det sättet. Jag använde mig även att vissa filter jag tycker passade in. Jag upptäckte även vid min tredje bild att ibland kan det vara lättare att få till sin beskärning om man inte använder crop to fit, utan istället använder scale innan man beskär på "vanligt" sätt. Jag fick även uppleva att jag behövde förminska mina bilder innan jag kunde använda dom till fullo i min PHP då det fanns en begränsning. Efter lite diskussion med Micke kom vi fram till hur man skulle kunna lösa att använda en så pass stor bild genom att ändra inställningar, men vi båda tycke att den bästa lösningen för sidans skull är ändå att förminska den till den största användbara storleken möjlig.

####I extrauppgiften om picture, srcset och sizes, fick du någon känsla för för- och nackdelar med konceptet?
Absolut! Det är en utmärkt tanke att kunna ha bra bildoptimering för olika enheter. Som dom skriver är det väldigt mycket som laddas ner som inte används på många sidor. Jag kan även tycka att det blir ännu viktigare eftersom mindre enheter också har sämre prestanda hos både processor och uppkoppling samt att idag använder vi mobiler till och med mer än vad vi använder datorer för att surfa på webben.
