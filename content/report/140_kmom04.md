Kmom04
===============================


#### Hur känner du inför färger och webbplatser? Föredrar du något särskilt ljust, mörkt, färgglatt?

Jag tycker att det är jätteviktigt att sitt färgval är väldigt genomtänkt och att man gärna arbeter enligt less is more. Färgval i just webbdesign tycker jag även bottnar ännu djupare då det ofta är en produkt eller ett företag som webbsidan skall representera så att om företaget, eller vad man nu gör en sida till, är välstrukturerad och genomtänkt i sig borde färgval bli ganska lätt eftersom att dessa bitar redan borde vara på plats inom företagets struktur. Jag föredrar ljusa minimalistiska sidor med små färgglada accenter som gör ganska mycket även vid sparsamt användande.

#### Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?

Det har jättestor inverkan på besökarens känsla. Färgschemat är oftast det första man faktiskt ser och reagerar på även om man som besökare själv inte är medveten om det. Om man är duktig på färgsättning tror jag man kan kontrollera en besökare mer än vad hen egentligen är bekväm med. T.ex skulle man kunna använda färger som påminner om en välkänd produkt som i sin tur för användaren att omedvetet börja tänka på den.

#### Hur känns din LESS-struktur så här långt?
Nu tycker jag det känns logiskt. Jag tänker egentligen inte så mycket på att det är less utan det känns fortfarande som css. Det är egentligen bara vid make less install jag faktiskt tänker på det. Jag tror dock att nu när man vant sig vid less så blir det desto jobbigare att gå tillbaka till css då man skulle sakna många finesser som finns i less.

#### Hur valde du att göra med ditt eget default tema?
Jag valde att ta det tema jag tyckte bäst om av dom teman jag gjorde. Det blev typography-temat som grundade sig på light-temat men med mycket mer behagliga fonter.

#### Var det något särskilt som du uppfattade som utmanande i detta kmom?
Nej egentligen inte. I en sån här kreativ kurs tycker jag mer det handlar om att tänka vad man själv tycker om för stil och egentligen bara skaffa sig en plattform med tillräckligt kunnande för att utveckla sitt designtänk. Men det finns många aspekter och detaljer att tänka på som man aldrig riktigt tänkt på förut vilket gör att man kanske från början inte har någon vidare åsikt om hum man t.ex. gillar typsnitt med eller utan seriffer i brödtexten.
